{
  "authorName": "Jesper Kjeldsen",
  "authorId": "profile.php",
  "text": "Vi blander os i debatten om Onkel Reje\nMin kloge (børnepsykolog) kone Rie Strange og jeg har sammen skrevet dette indspark i debatten om Onkel Reje. En mand der har givet så ufattelig meget godt til vores børn og dansk børne TV. Det har vi gjort fordi vi ønsker at hylde det uperfekte, det uhøjtidelige og det livsbekræftende. Dernæst for at sige fra overfor konspirationsteorier, stereotyper og elendig digital dannelse. “Ingrid og Lillebror” ville være skuffet over niveauet!\nJeg kender ikke manden bag Onkel Reje, Mads Geertsen, men jeg håber nogle vil viderebringe et stort kram og et skuldreklap fra os.\nDEL GERNE!\nHer er vores forsvar:\n>>Hvad ville Ingrid og Lillebror mon sige<<\nVi er en hel del forældre, som føler sig talt til af Onkel Reje, og som nyder den politiske ukorrekthed, bramfriheden og synes, det er forløsende og vidunderligt , at han tør være uhøjtidelig i sit spor, i sin krop og gøre alt det, vi gemmer os bagved i vores tilknappede skjorter i en civiliseret verden.\nAf: Rie Strange, Børnepsykolog�.Jesper Kjeldsen, Medlem af Aarhus Byråd for Socialdemokratiet.\nThe Economist skrev for nogle år siden, forundret over det univers, som DR for skattekroner havde skabt for landets børn, om “Uncle Shrimp”, der prutter, ikke vil gå i bad og ryger pibe. Det undrede og skabte harme, men også fascination, og det er der grund til.\nDansk børnefjernsyn og Onkel Reje er nemlig, udover at være børnefjernsyn i absolut verdensklasse, også vigtig læring for vores børn.\nFor få år siden var det så de dedikerede kristne typer, der græd salte tårer over, at Onkel Reje med et glimt i øjet introducerede ungerne til satanisme i “ Onkel Rejes Heavyband”, og i en anden Onkel Reje-udsendelse kunne man høre, at alle hovedpersonernes dårligdomme var »samfundets skyld« og ikke mindst »socialdemokraternes skyld«.\nDet sidste er vel egentlig rigtigt, da velfærdsstaten og systemet om det jo udmærket kan tilskrives Socialdemokratiet. Slap af, dette er også med et glimt i øjet.\nOg nu, da vi er ved det med “et glimt i øjet”, så er det åbenbart en praksis, der er ved at gå af mode, særligt hvis man ser på den hetz, som Facebooks tastaturkrigere har kastet sig over, når det kommer til Onkel Reje, karakteren, der er legemliggjort ved Mads Geertsen, og som nu (ganske naturligt) er sygemeldt på grund af hetzen. Det er trist.\nMen kritikerne tager fejl og er, undskyld udtrykket, ignorante. Det, som kritikerne ikke forstår eller ikke vil forstå, er, at Onkel Reje er vigtig for vores børn, da han ganske enkelt er med til at bidrage til en god og sund udvikling.\nFor Reje taler til de sider, som er eller var i os alle, inden vi lærte at undertrykke dem for meget. Han taler til frækheden, balladen, det beskidte, det fjollede – og giver børn et rum til at folde det ud. Han får børn til at føle sig rigtige – og hvis de ikke selv tør, så mærker de stadig følelsen, når Onkel Reje gør alt det, man jo ikke må.\nBørn har meget ud af at opleve og forstå verden igennem karikaturer. Det er med til at sætte brikkerne sammen og blive hele afbalancerede mennesker.\nBørn har brug for at blive spejlet i alle deres følelser, ikke kun de såkaldt ”socialt acceptable” følelser, og ved ikke at rumme børns frækhed og give dem rum til udfoldelse risikerer vi blot, at de vil vokse op og føle sig forkerte, så snart de skejer lidt ud eller slipper hæmningerne en smule. Det er vigtigt, at vi som samfund også hylder de kanaler, som opfordrer børn til uperfekthed, når børn og unge i så mange andre sammenhænge skal leve op til det ”perfekte”, f.eks. i urealistiske Snapchat-filtre og karakterræs, som ikke muliggør plads til kontroltab og sjov og ballade.\nReje er med til at styrke børns selvforståelse og selvværd, samtidig med at han ikke taler ned til dem – noget, som andet børnefjernsyn kunne lære meget af.\nSå taler Reje egentligt så “grimt”, eller er det mere skadeligt for børn at se de hvinende sukkersøde karikaturer, som amerikansk børnefjernsyn giver os igennem de forfærdelige programmer som f.eks. ”Cocomelon”, der er markant mere fjernt fra virkeligheden end Rejes? Tv, der kun præsenterer det polerede og perfekte, hvor alle altid skal opføre sig korrekt.\nVores bud på et svar er, at uanset hvad børn præsenteres for af børneunderholdning, er børn små kompetente mennesker, som er i stand til at bevæge sig mellem fantasi og virkelighed og tage den læring med, som er relevant for deres udvikling, og ”efterlade” det, de ikke har brug for. Hvad der er mere skadeligt, er at blive fortalt af virkelighedens voksne, at man ikke må have lov at opføre sig, som et barn jo gør.\nFor hvad er det, kritikerne er så bange for? Folk er jo ikke blevet voldspsykopater, fordi de har set Tom og Jerry, eller selvoptagede narcissister, fordi de har set Bamse og Kylling. Og når vi taler om Bamse, så har de fleste nok først opdaget som voksne, hvor egoistisk og dårlig en ven, Bamse var. Men Bamse er jo faktisk bare et barn, ligesom børn er det. Og derfor talte Bamse og Kylling til en hel generation af børn.\nDet er forældrenes ansvar at inspirere, korrigere og rumme barnets adfærd, så den bliver socialt acceptabel, så hvor er det godt, at adfærden og følelserne (som bor i alle) kan hjælpes til at blive forløst af et skønt ukorrekt og sjovt univers, som Onkel Reje repræsenterer.\nOg så er vi også en hel del forældre, som føler sig talt til – som nyder den politiske ukorrekthed, bramfriheden og synes, det er forløsende og vidunderligt at se en voksen mand cykle rundt på en trehjulet cykel i g-streng. Fordi han tør være uhøjtidelig i sit spor, i sin krop og gøre alt det, vi gemmer os bagved i vores tilknappede skjorter i en civiliseret verden.\nHvem er så de mennesker, der kritiserer Reje? Jo, vi har at gøre med en blanding af folk, der er vokset op med Ingrid og Lillebror, og det resterende segment, der er medlem af dr. Manniche og co.s konspirationsklub. En stadig større gruppe, der ikke kan finde ud af at begå sig på de sociale medier, og hvor manglen på digital dannelse for længst har jaget ungdommen væk fra Facebook.\nDen gruppe af kritikere, der på daglig basis sidder og “kaster op” (gruppens fortrukne emoji) ned i tastaturet og siger ting, man aldrig ville sige til andre mennesker i den virkelige verden. Ting, som ikke engang Onkel Reje ville sige.\nI bør ganske enkelt tage jer sammen, både online og offline. Ingrid og Lillebror har i øvrigt aldrig lært jer at tale sådan.",
  "hasMedia": true,
  "mediaUrl": "https://www.facebook.com/photo/?fbid=10159538548423907&set=a.28375738906&__cft__[0]=AZUW6_u5e4Xt8pZX3x1TwtY28l8dFhiou6-Xz4KvDvH6eroVuIsgfIdaD6EKEiopAcloYNmfGRdZ-edz3nJ-Z2LrSFhrpN6ajw733OmxktOLVZWO1ZweXdkiSEoM8Zl7AEg&__tn__=EH-R",
  "mediaText": "Ingen tilgængelig billedbeskrivelse.",
  "reactions": [
    {
      "type": "like",
      "count": "704"
    },
    {
      "type": "heart",
      "count": "221"
    }
  ],
  "comments": [
    {
      "parentId": null,
      "authorName": "Lisbet Vestergaard Thybo",
      "authorId": "lisbet.thybo",
      "timeLabel": "Kommentar fra Lisbet Vestergaard Thybo for 13 uger siden",
      "text": "Hørt!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 3,
        "types": [
          "angry"
        ]
      }
    },
    {
      "parentId": null,
      "authorName": "Niels Kjærgaard-JensenMarte Sootholtet",
      "authorId": "profile.php",
      "timeLabel": "Kommentar fra Niels Kjærgaard-Jensen for 13 uger siden",
      "text": "Marte Sootholtet",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 2,
        "types": [
          "wow"
        ]
      }
    },
    {
      "parentId": null,
      "authorName": "Elinor Fræer",
      "authorId": "elinor.fraeer",
      "timeLabel": "Kommentar fra Elinor Fræer for 13 uger siden",
      "text": "Nemlig",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 3,
        "types": [
          "angry"
        ]
      }
    },
    {
      "parentId": null,
      "authorName": "Berit MunckJesper Kjeldsen",
      "authorId": "berit.munck",
      "timeLabel": "Kommentar fra Berit Munck for 13 uger siden",
      "text": "Tak Rie og Jesper Kjeldsen",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 4,
        "types": [
          "angry"
        ]
      }
    },
    {
      "parentId": null,
      "authorName": "Iben Sønderup",
      "authorId": "iben.sonderup",
      "timeLabel": "Kommentar fra Iben Sønderup for 13 uger siden",
      "text": "Godt skrevet!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 4,
        "types": [
          "angry"
        ]
      }
    },
    {
      "parentId": null,
      "authorName": "Svend B. Carstensen",
      "authorId": "profile.php",
      "timeLabel": "Kommentar fra Svend B. Carstensen for 13 uger siden",
      "text": "Tak for dette skriv, Rie og Jesper! Mine tæer er helt krumme efter at have lyttet til blot lidt af det, som Onkel Reje haderne lukker ud.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 7,
        "types": [
          "angry"
        ]
      }
    },
    {
      "parentId": null,
      "authorName": "Marinka Stein Due Sørensen",
      "authorId": "marinka1",
      "timeLabel": "Kommentar fra Marinka Stein Due Sørensen for 13 uger siden",
      "text": "Spot on Børn er nemlig lige præcis kompetente mennesker som uden problemer navigerer i verden. Jeg har set Bamse som barn og forstod udmærket at han var arketypen på det barn vi alle sammen var ind imellem. Det barn der havde svært ved at dele osv. Jeg har også set Emil fra Lønneberg, med en voldsparat far, Eller Bennys badekar som er fyldt med rygende selvfede voksne..... Jeg har ingenlunde taget skade, jeg vil faktisk påstå at jeg er blevet klogere på verden og de mennesker der er i den Jeg er desværre også blevet klogere på mennesker i denne debat, og de karakterer der optræder her, er lang mere skræmmende end noget jeg har mødt på tv.... De har tabt sutten og har besluttet sig for, at misforstå alt for at høste likes i deres tvivlsomme klub. Man må give dem at deres verden unægteligt er mere \"spændende\" end den verden vi andre befinder os i.....",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 20,
        "types": [
          "sad"
        ]
      }
    },
    {
      "parentId": null,
      "authorName": "Mads Sand",
      "authorId": "mads.sand.7",
      "timeLabel": "Kommentar fra Mads Sand for 13 uger siden",
      "text": "Sådan der",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 3,
        "types": [
          "wow"
        ]
      }
    },
    {
      "parentId": null,
      "authorName": "Mona Skov",
      "authorId": "mona.skov.52",
      "timeLabel": "Kommentar fra Mona Skov for 13 uger siden",
      "text": "TAK Rie og Jesper",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 5,
        "types": [
          "angry"
        ]
      }
    },
    {
      "parentId": null,
      "authorName": "Frederik Roland",
      "authorId": "frederik.roland.9",
      "timeLabel": "Kommentar fra Frederik Roland for 13 uger siden",
      "text": "Super godt skriv. Og ja, lad os voksne holde spejlet op og hylde \"frækheden, det beskidte, balladen og det fjollede\". Vi bliver sgu alt for kedelige og pæne med alderen. Drop de \"tilknappede skjorter i den civiliserede verden\" og spring ud sammen med Onkel Reje - gerne i \"g-streng\". Det vil være sundt for vores børn",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 10,
        "types": [
          "heart"
        ]
      }
    },
    {
      "parentId": null,
      "authorName": "Rita Topholm",
      "authorId": "rita.topholm",
      "timeLabel": "Kommentar fra Rita Topholm for 13 uger siden",
      "text": "Hvor er det godt skrevet og hvor er det rigtigt\nHvor er I gode Rie og dig",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 7,
        "types": [
          "angry"
        ]
      }
    },
    {
      "parentId": null,
      "authorName": "Karte Grønkjær Dyrholm",
      "authorId": "kartedyrholm",
      "timeLabel": "Kommentar fra Karte Grønkjær Dyrholm for 13 uger siden",
      "text": "godt skrevet.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 7,
        "types": [
          "angry"
        ]
      }
    },
    {
      "parentId": null,
      "authorName": "Jørgen Tjørnehøj",
      "authorId": "profile.php",
      "timeLabel": "Kommentar fra Jørgen Tjørnehøj for 13 uger siden",
      "text": "Rigtig godt indlæg",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 6,
        "types": [
          "heart"
        ]
      }
    },
    {
      "parentId": null,
      "authorName": "Tine Berdiin Kallehauge",
      "authorId": "tine.b.kallehauge",
      "timeLabel": "Kommentar fra Tine Berdiin Kallehauge for 13 uger siden",
      "text": "Så godt",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 4,
        "types": [
          "angry"
        ]
      }
    },
    {
      "parentId": null,
      "authorName": "Thomas Gissel Ovesen",
      "authorId": "husmor.gissel",
      "timeLabel": "Kommentar fra Thomas Gissel Ovesen for 13 uger siden",
      "text": "Debatten viser med alt tydelighed at \"reje-kritikerne\" er færre end os, der synes at reje er fantastisk. Vi bør i denne sag, som i mange andre, bede den minoritet sætte sig ned og holde deres mund. Det er dejligt at se at mange gør det i disse dage. Tak for det!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 26,
        "types": [
          "angry"
        ]
      }
    },
    {
      "parentId": null,
      "authorName": "Esben Lindequist Kullberg",
      "authorId": "esben.kullberg",
      "timeLabel": "Kommentar fra Esben Lindequist Kullberg for 13 uger siden",
      "text": "Tak for det indlæg",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 7,
        "types": [
          "angry"
        ]
      }
    },
    {
      "parentId": null,
      "authorName": "Simon Emil Ammitzbøll-Bille",
      "authorId": "profile.php",
      "timeLabel": "Kommentar fra Simon Emil Ammitzbøll-Bille for 13 uger siden",
      "text": "Fantastisk godt indlæg",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 9,
        "types": [
          "angry"
        ]
      }
    },
    {
      "parentId": null,
      "authorName": "Charlotte Hedevang Nielsen",
      "authorId": "charlotte.h.nielsen.319",
      "timeLabel": "Kommentar fra Charlotte Hedevang Nielsen for 13 uger siden",
      "text": "Sådan Tak for opråbet - og god leg (og jagt på legebarnet) til os alle!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 6,
        "types": [
          "heart"
        ]
      }
    },
    {
      "parentId": null,
      "authorName": "Stine Højland",
      "authorId": "stine.hojland",
      "timeLabel": "Kommentar fra Stine Højland for 13 uger siden",
      "text": "I ER GODE Tak for at tage jer tid til at sætte ord på.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 3,
        "types": [
          "heart"
        ]
      }
    },
    {
      "parentId": null,
      "authorName": "Sanne Risbjerg Sørensen",
      "authorId": "sanners",
      "timeLabel": "Kommentar fra Sanne Risbjerg Sørensen for 13 uger siden",
      "text": "Jeg kender Mads og skal nok sende det til ham",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 18,
        "types": [
          "angry"
        ]
      }
    },
    {
      "parentId": null,
      "authorName": "Camilla Fabricius",
      "authorId": "camilla.fabricius",
      "timeLabel": "Kommentar fra Camilla Fabricius for 13 uger siden",
      "text": "Super godt!!!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 2,
        "types": [
          "heart"
        ]
      }
    },
    {
      "parentId": null,
      "authorName": "Martin LauridsenJesper",
      "authorId": "martin.lauridsen.75",
      "timeLabel": "Kommentar fra Martin Lauridsen for 13 uger siden",
      "text": "Super godt, Jesper!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 2,
        "types": [
          "heart"
        ]
      }
    },
    {
      "parentId": null,
      "authorName": "Milena TorquatiJesper Kjeldsen",
      "authorId": "milena.torquati",
      "timeLabel": "Kommentar fra Milena Torquati for 13 uger siden",
      "text": "Tak Rie og Jesper Kjeldsen",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "heart"
        ]
      }
    }
  ]
}