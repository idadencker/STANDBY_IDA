{
  "authorName": "Karina Bergmann",
  "authorId": "karina.bergmann.165",
  "text": "Det grønne, nye byrum – Karens Minde Aksen – står nu færdigt! Her vil et 2.500 m2 nyt regnvandsbassin, en smuk klinkebelagt sti, cirkelbro og naturen omkring, forene et stort sammenhængende område med skybrudssikring i Sydhavnen.\nKarens Minde Aksen kan håndtere op til 15.000 m3 regnvand ved skybrud, og regnvandsbassinet, træer, buske og grønt skaber mere natur og biodiversitet i området.\nOmkring aksen finder du også heste, får og kaniner ved Børnenes Dyremark. Den nye klinkebelagte plads ved Kulturhuset kan bruges til koncerter under åben himmel og sociale arrangementer.\nKarens Minde Aksen er ét af cirka 350 skybrudsprojekter, som bliver etableret både over og under jorden – fordelt over hele byen. Projekterne skal forhindre oversvømmelser ved at lede vandet hen, hvor det gør mindst mulig skade og samtidig give områderne et løft med mere grønt og biodiversitet.\nKom med til indvielse af Karens Minde Aksen fredag d. 26. maj kl. 15-18 og gå på opdagelse i området. Der vil være koncert med Tomas Ortved (Sort Sol) og Thera Ortved, performance med Sydhavn Teater, litteraturvandring, rundvisninger, leg med vand, ponyridning og meget mere.\nTjek eventet og det fulde program ud her: https://www.facebook.com/events/177343431928738/?ref=newsfeed\nFotograf: Carsten Ingemann",
  "hasMedia": true,
  "mediaUrl": "https://www.facebook.com/photo/?fbid=657252353107978&amp;set=pcb.657260156440531&amp;__cft__[0]=AZUGBpBl61QzqmZjfIFH13OxMWsAvBtOZV4AT_BsBI_IRQrhqIhnlFpAtZG9kNKtIYRj_KnlBuY0JBdrj_gSTOpQL_Yhiqw5_4rF0gspaIeyVrb2Ib3Jo5-ryzu0ubeEwPO8rJNKjC5JnOkTlnqA125qMM6WXOWQ5tdvNNDqp8xDBTsYSHyMl9ojjRi9sEWtSJc&amp;__tn__=*bH-y-R",
  "mediaText": "",
  "reactions": [
    {
      "type": "like",
      "count": "9"
    },
    {
      "type": "heart",
      "count": "1"
    },
    {
      "type": "care",
      "count": "1"
    }
  ],
  "comments": []
}