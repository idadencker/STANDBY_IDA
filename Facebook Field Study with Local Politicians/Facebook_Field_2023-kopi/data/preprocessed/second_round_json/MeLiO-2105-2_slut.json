{
  "authorName": "Metin Lindved Aydin - Radikale Venstre",
  "authorId": "Metin.Lindved.Aydin.DK",
  "text": "I dag har jeg været igennem på nyhederne i TV2 i anledning af at Danmarks Demokraterne har foreslået, at omdøbe en del af Grøndalsvej i Viby til Kurt Westergaards Vej.\nKurt Westergaard der døde i 2021 var en af de 12 tegnere som tilbage i 2005 på bestilling fra Jyllands-Posten lavede karikaturtegninger af profeten Muhammed med det formål, at undersøge om der eksisterede selvcensur blandt danske illustratorer. Senere udløste det en voldsom krise internationalt med afbrænding af den danske ambassade i Syrien, 150 døde og mordforsøg på Kurt Westergaard selv.\nJakob Søgaard Clausen fra Danmarksdemokraterne udtrykker, at forslaget ikke er ment som en provokation men som en hyldest for tegnerens bidrag til den grundlovssikrede ytringsfrihed.\nJeg har det blandet med det. Af flere årsager.\nKurt Westergaard var en dygtig og produktiv illustrator, og hans streg kunne vække følelser i mennesker. Det vidner ikke mindst den krise der udsprang af blandt andet hans værk.\nMen når afdøde hædres ved at vi opkalder en vej eller en plads efter dem, så er det typisk for deres positive bidrag til vores samfund i form af en opdagelse, en opfindelse, noget unikt, noget godt og noget vi kan samles om. Og Kurt Westergaards tegning af Muhammed med en bombe i turbanen var ingen af delene.\nTværtimod bidrog det til den største sikkerhedspolitiske krise i Danmark siden 2. verdenskrig. Der var ingen markante landvindinger, der var ikke grundlæggende nyt i karikaturen udover selvfølgelig selve motivet, og det vil være en tilsnigelse at sige at tegningerne repræsenterede noget grundlæggende godt som vi alle kan samles om. Mildt sagt.\nDerudover mener jeg ikke, at forhånelse på initiativ fra en privat virksomhed på bekostning af os alle sammen, er en grundlæggende værdi som fortjener en særlig fejring.\nTil gengæld vil jeg kæmpe for det skrevne og talte ord, uanset hvilke det måtte være.\nDel og like gerne\nHvis du sætter pris på fakta-/fornuftsbaseret politik, så kan du overveje at blive medlem af Radikale Venstre. Vi er ikke stærkere end det mandat vi får fra vores bagland.\nhttps://www.radikale.dk/vaer-med/bliv-medlem/",
  "hasMedia": true,
  "mediaUrl": "https://www.facebook.com/photo/?fbid=641732384637730&set=a.218614713616168&__cft__[0]=AZXKvcjsHt-YNmsRWC7hiusUPUzc4WA720xE2lywUF0C3jJKt3DNSusHhdg_QOuYdbM2OpPjCzy1UAY3mQp_1SmYYEQAnqI8HXoAxvCw8D7fCwQdRdI9omuxaiLzEjb8TAgmZMPZDjH_577vzHLID_mQ&__tn__=EH-R",
  "mediaText": "Kan være et billede af 1 person, tv og tekst, der siger \"NYHEDERNE\"",
  "reactions": [
    {
      "type": "like",
      "count": "29"
    }
  ],
  "comments": [
    {
      "id": "1499442227529700",
      "parentId": null,
      "authorName": "Metin Lindved Aydin - Radikale Venstre",
      "authorId": "Metin.Lindved.Aydin.DK",
      "timeLabel": "Kommentar fra Metin Lindved Aydin - Radikale Venstre for 8 uger siden",
      "text": "NÅR DU OPLEVER FJENDTLIGE KOMMENTARER: SIG FRA, ANMELD, STØT OP!\nVi ønsker alle platforme, hvor vi kan diskutere åbent. Men fjendtlige kommentarer på sociale medier forekommer ofte, rammer alle og kommer i mange former. At opleve fjendtlighed giver folk lyst til at trække sig fra diskussioner. Når du oplever fjendtlighed på sociale medier, kan du vise din modstand på mange måder. Ved at vise din modstand bliver du en del af løsningen! Du kan gøre en stor forskel ved at følge tre enkle råd:\nSIG FRA: Gør høfligt opmærksom på, at indlægget er fjendtligt, eller prøv at vække folks medfølelse. Reager aldrig på fjendtligt indhold med mere fjendtlighed.\nANMELD: Brug platformens anmeld-funktion til at gøre platformens moderatorer opmærksomme på den fjendtlige kommentar.\nSTØT OP: Vis din støtte til offeret for det fjendtlige indhold i en kommentar eller i en privat besked.\nNår du viser din modstand mod fjendtlige kommentarer, hjælper du offeret med at bearbejde det og få diskussionen tilbage på sporet. Målet er ikke at få afsenderen af den fjendtlige kommentar til at ændre mening, men at vise at du tager afstand fra det. Det, du synes er fjendtligt, er der sandsynligvis også andre, der synes er fjendtligt. Du er ikke alene, når du viser din modstand mod fjendtlige kommentarer.\nhttps://vimeo.com/811278004\nOvenstående budskab er delt som led i et forskningsprojekt udført af Aarhus Universitet i samarbejde med Aarhus Kommune.",
      "hasMedia": true,
      "mediaAltText": "Sig fra, Anmeld, Støt op",
      "mediaUrl": null,
      "reactions": {
        "totalCount": 2,
        "types": [
          "like"
        ]
      }
    },
    {
      "id": "1929036327482196",
      "parentId": null,
      "authorName": "Senan H. Mahmoud",
      "authorId": "senan85",
      "timeLabel": "Kommentar fra Senan H. Mahmoud for 8 uger siden",
      "text": "",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "123319340750186",
      "parentId": null,
      "authorName": "Nils Musaeus Bertelsen",
      "authorId": "nils.m.bertelsen",
      "timeLabel": "Kommentar fra Nils Musaeus Bertelsen for 8 uger siden",
      "text": "Fint og nuanceret indlæg, Metin, jeg kan kun være enig.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 2,
        "types": [
          "haha"
        ]
      }
    }
  ]
}