{
  "authorName": "Jens-Kristian Lütken",
  "authorId": "jklytken",
  "text": "Velkommen i fællesskabet!\nI dag havde jeg æren af at ønske 244 københavnere tillykke med deres danske statsborgerskab ved en fin og højtidelig Grundlovsceremoni på Københavns Rådhus.\nGrundlovsceremonier er noget helt særligt. De er en festdag. Et stort øjeblik. For her byder vi nye statsborgere fra hele verden velkommen i det danske fællesskab.\nMed statsborgerskabet følger der både rettigheder og pligter, og alle de nye statsborgere skrev i dag under på, at de vil følge grundloven og respektere de danske værdier.\nVi beder ingen om at vælge deres fødeland fra. Men vi beder dem om at vælge Danmark til. Et fællesskab, hvor der er plads til alle, men hvor der ikke er plads til at vælge fællesskabet fra.\nAlle skal bidrage, hvis Danmark skal fortsætte med at være det gode land, det er i dag: Et godt land. Med gode mennesker. Og stærke værdier.\nDet fik jeg heldigvis mulighed for at fortælle alle de glade og feststemte københavnere, som fra og med i dag kan kalde sig danske statsborgere.\nNu er København blevet 244 statsborgere rigere. Det kalder på fejring. For alle som en er de med til at skrive historien om Danmark. Nu og i fremtiden.\nLad os sammen passe på hinanden, vores land og alt det, vi har sammen. Hjerteligt tillykke. Og velkommen i fællesskabet.",
  "hasMedia": true,
  "mediaUrl": "https://www.facebook.com/photo/?fbid=693214929281264&amp;set=pcb.693215045947919&amp;__cft__[0]=AZUGbYxbb0YfAIVLC446BjEbRYu3t6dtLK57K-epUch87muCrFL0N_vsM8ODkEVgTm4_iZYV1pkUfB7gNgfkO0XoWTVVgr38vXEUNeHQZWu5NLbhMp4PzxSCIAly-X4mGyfp4iN9KQ2N2j6kgT5T7fvG&amp;__tn__=*bH-R",
  "mediaText": "",
  "reactions": [
    {
      "type": "like",
      "count": "15"
    }
  ],
  "comments": []
}