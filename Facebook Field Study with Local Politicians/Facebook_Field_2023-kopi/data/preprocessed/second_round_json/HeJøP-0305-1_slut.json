{
  "authorName": "Helle JønchHelle JønchHelle Jønch",
  "authorId": "helle.joench",
  "text": "❤\nGod mandag til alle og en særlig festlig Blå Mandag til de mange konfirmander derude i dag. 3 veninder blev konfirmeret sammen (fra klassen) og holder Blå Mandag i dag.\nDet sidste jeg hørte var, at de ville starte med brunch på Daells (?). Min mand og jeg ville foreslå Posthuset, Illums eller hvad med D’angleterre. Jeg googlede diverse gode brunchsteder, for lige at byde ind med et ”ændringsforslag” til Freja. Men det skulle jeg ikke. De havde nu besluttet sig til at hygge hos Ellen.\nVille de så have mormors lækre jordbærtærte med fra i lørdags? Den smager fantastisk med hjemmelavet nøddebund.\nMen NEJ (!) den skulle de ikke have med (det fik de nu alligevel 😘)\nForan mig står ’Optimisten og Pessimisten’. En gave til Freja i min tale til hende som konfirmand.\nLidt af den alenlange tale:\n”At se ens datter blive stor, er også en tilsnigelse til at skulle give slip. Du har ihærdigt forsøgt at slippe i lang tid. Så tager du i Fields selv sammen med veninderne eller hænger ud ved Ismageriet sammen med Sally.\nNu er det vores tur til at give mere slip.\nJeg håber, at du finder din rette vej i livet uden for mange bump. Men også bump er en læring og blot en lille omvej på livets lange løbebane. Der er så mange valg at træffe på vej ind i voksenlivet – og igennem det. Nogle glider lige igennem, andre tager en masse krumspring.\nEt sidste ord på vejen fra mig, er, – at verden er ikke sort og hvid. Den kommer i mange nuancer – og det du får ud af verden, afhænger af, hvordan du ser på verden. Når man er glad og optimistisk kommer verden i flere farver – end hvis man er negativ og pessimistisk. Så kan alting være sort for en tid. Sådan går tingene op og ned.\nMan kan se lidt sort på tingene for en periode, men det holder op igen. Det finder du ud af, når du får din første kæreste og det måske ikke holder hele livet, som man tror en forelskelse gør. Pludselig er man videre i livet – og alt er i farver igen.\nNår det er svært, og livet vil komme med udfordringer, så tænk på disse ord og lad disse fugle minde dig om netop dette. Optimisten og pessimisten. Ikke alt er sort og Hvidt – der er en masse farver ind imellem.\nJeg elsker dig Freja – og ønsker dig den allerbedste fremtid!”\nOm lidt er det hverdag igen, konfirmationen er overstået og meget er som det hele tiden har været. Vi skal ikke længere hele tiden tage stilling til negle, kjole, sko, mad, fest, servietter osv osv 😉",
  "hasMedia": true,
  "mediaUrl": "https://www.facebook.com/620841803/videos/pcb.10159520258301804/10159520260636804?__cft__[0]=AZXu--LMia-lWxGSlnbWlceG9ODJ5GM2758cLSeJdDIbxLp19qVk6KgxBkpjp6usDTWC3Nziy6Z9zq1C9V43LpgTENwE0Pgcrl8mdeIxiFwhvt7-6rywbWBlN8M3IkR8o4h2zWeiwIA7DMWS3P9fL9ci&amp;__tn__=*bHH-R",
  "mediaText": null,
  "reactions": [
    {
      "type": "heart",
      "count": "2"
    },
    {
      "type": "like",
      "count": "1"
    }
  ],
  "comments": []
}