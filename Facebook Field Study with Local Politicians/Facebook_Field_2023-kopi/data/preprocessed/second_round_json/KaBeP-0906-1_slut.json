{
  "authorName": "Karina Bergmann",
  "authorId": "karina.bergmann.165",
  "text": "Kom forbi museet næste fredag til åbningen af vores nye sommerudstilling FLORA ITALICA. I udstillingen sætter vi fokus på fortidens og nutidens flora. Igennem en række samtidskunstværker og aldrig før udstillede historiske planteark kan du komme tættere på myterne og fortællingerne om fortidens flora.\nVi byder på vin, taler og DJ i solen!\nOM UDSTILLINGEN\nUdstillingen tager afsæt i den poetiske men sande historie, at en mangfoldig engflora fra Italien spirede frem ved Thorvaldsens Museum i 1840’erne. Det skete, fordi Thorvaldsens skulpturer var emballeret med hø på skibstransporterne fra Rom til København. Indpakningshøet blev smidt på museets byggegrund, og frø fra høet spirede.\nOver sommeren vil den historiske engflora spire frem igen i Thorvaldsens Museums gård, hvor den amerikanske kunstner Crystal Bennes har anlagt et bed med præcist de samme plantearter. Samtidig bidrager kunstnerne Camilla Berner, Rune Bosse, Karin Lorentzen, italienske Leone Contini og svenske Åsa Sonjasdotter også med nye stedsspecifikke kunstværker om planterne i Thorvaldsens og vores verden.\nI FLORA ITALICA vises desuden et udvalg af herbarieark med planter indsamlet ved Thorvaldsens Museum i 1840’erne, blandt andet af datidens store botaniker Johan Lange.\nDeltagende kunstnere:\nCrystal Bennes / Camilla Berner / Rune Bosse / Karin Lorentzen / Leone Contini / Åsa Sonjasdotter\nSkabt i samarbejde med\nStatens Naturhistoriske Museum.",
  "hasMedia": false,
  "mediaUrl": null,
  "mediaText": null,
  "reactions": [
    {
      "type": "like",
      "count": "3"
    }
  ],
  "comments": []
}