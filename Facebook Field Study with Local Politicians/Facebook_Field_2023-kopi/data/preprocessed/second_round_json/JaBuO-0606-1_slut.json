{
  "authorName": "Jacob Bundsgaard",
  "authorId": "jacobbundsgaard",
  "text": "Livskvalitet og grønne åndehuller\nJeg har på vegne af Socialdemokratiet foreslået at vi slår Musikhusparken og Rådhusparken sammen. På den måde kan vi skabe en stor sammenhængende park i det centrale Aarhus. Et grønt åndehul, som kan være rammen for afslapning, fællesskab, oplevelser og byliv. I en by, hvor vi bliver flere aarhusianere, er det vigtigt at skabe gode byrum og adgang til grønneområder. Der vil helt sikkert være en masse udfordringer ved at lukke for biltrafikken på Frederiks Allé mellem Musikhuset og Rådhuset. Det må vi løse - gevinsten ved en samlet park er stor og besværet værd.\nVi foreslår at parken skal opkaldes efter vores allesammens Thorkild Simonsen. Han har haft området, som omdrejningspunkt for en stor del af sit liv. Navngivningen vil være en flot anerkendelse af den betydning han har haft for det moderne Aarhus. Et minde om byens længst siddende borgmester, fader til Musikhuset og tidligere skoleinspektør på Brobjergskolen.\nhttps://aarhuswiki.dk/wiki/Frederiks_All%C3%A9\nhttps://stiften.dk/.../borgmesteren-vil-have-stor-bypark...\nLæs hele forslaget her:\nBeslutningsforslag\nSimonsens have\nI december 1944 trådte en ung 18-årig mand ud af Aarhus Banegård og ind i byens historie. Man kan levende forestille sig, hvordan den unge mand fra Vendsyssel har kigget rundt på bygningerne – skimtet det næsten helt nye rådhus placeret på den gamle kirkegård mellem Park Allé og Frederiks Allé.\nHan går resolut over gaden og ind på Kroen i Krogen, hvor han sætter sig til at læse Aarhus Stiftstidende på jagt efter logi i byen. Det er begyndelsen på en rejse, som senere vil få stor betydning for udviklingen i Aarhus og som den dag i dag sætter retning for udviklingen af byen.\nEfter at have fået sit svendebrev som maler og nogle år som malersvend gik turen til Ribe Seminarium og videreuddannelse til lærer, inden den nu voksne mand sammen med sin hustru flyttede til Aarhus igen i 1953, hvor han blev ansat, som kommunelærer på N.J. Fjordsgade Skole for enden af Ingerslevs Boulevard, som bekendt strækker sig fra Ingerslevs Plads til Frederiks Allé og Harald Jensens Plads. Efter nogle år, som både erhvervsvejleder og viceskoleinspektør bliver han ansat på Brobjergskolen, som skoleinspektør. Skolen blev etableret i 1961 ved en sammenlægning af Valdemarsgades Skole og Frederiks Allés Skole. Samme år blev han valgt til menighedsrådet ved Christianskirken for Socialdemokratiet og bliver med det samme gruppeformand.\nVed byrådsvalget i 1966 blev en opstillingsplads ledig og på opfordring satte Thorkild Simonsen sit navn på stemmesedlen. Af de 11 socialdemokrater, som opnåede valg, blev han valgt som nummer 11 på listen.\nVed kommunesammenlægningen i 1970 blev den moderne Aarhus Kommune etableret. En sammenlægning af 21 tidligere selvstændige kommuner blev til én stor kommune med 230.000 indbyggere. Med Bernhard Jensen i spidsen, som borgmester, fik Socialdemokratiet 17 ud af 31 mandater i det nye byråd. Thorkild Simonsen blev udpeget til Rådmand for skole og kultur efter én periode i Aarhus Byråd og kun 43 år gammel – på den tid ganske usædvanligt.\nPlanlægningen af Musikhuset blev påbegyndt i 1974 og stod først færdig i 1982. Tilblivelsen var en lang og til tider sej kamp, selvom tanken ikke var ny. Allerede omkring århundredeskiftet var ideen om et musikhus oppe at vende og i 1920’erne var der planer om et hus for en jysk opera, men det blev ved planerne. Der var stor modvilje mod for mange finkulturelle tiltag. Igen i 1950’erne bølgede diskussionen om et hus til byorkesteret frem og tilbage uden at det førte til et resultat.\nVed kommunalvalget i 1970 havde socialdemokratiet fået et særdeles godt valg og havde opnået et absolut flertal i Aarhus Byråd. Derfor var første skridt for den nye rådmand for skole og kultur, i realiseringen af Musikhuset, at opnå tilslutning internt i Socialdemokratiet. Borgmester Orla Hyllested var ikke overbevist fra begyndelsen og flere var skeptiske. Det lykkedes med taktisk dygtighed og stærke argumenter at få opbakning i den socialdemokratiske gruppe – herfra handlede det om at overbevise det øvrige byråd og borgerne i byen. Venstrefløjen var imod og fremskridsfolkene forsøgte at rejse en folkelig protest mod musikhus-planerne. Det ændrede dog ikke på at byrådet vedtog at fremme projektet.\nPå dagen for indvielsen var 200-300 borgere mødt op i protest mod etableringen af musikhuset og nogle havde sågar overnattet foran det nye musikhus natten forinden. Men indviet blev musikhuset d. 27. august 1982 i strålende sol og Thorkild Simonsen kunne tage imod Dronningen Margrethe og Prins Henrik, som deltog i den officielle indvielse. Thorkild Simonsen beskrev ved indvielsen dagen, som ”den lykkeligste dag i mit liv som politiker”. Og selvom han skulle fortsætte sit politiske virke i mange år efterfølgende, så vedblev realiseringen af Musikhuset at være et højdepunkt i Thorkild Simonsens politiske virke.\nThorkild Simonsen var ved indvielsen af Musikhuset ikke længere Rådmand. Borgmester Orla Hyllested var grundet sygdom nødsaget til at opgive borgmesterposten og valget som afløser var faldet på Thorkild Simonsen. Nu var han borgmester og fortsatte med at være det helt frem til 1997, hvor han selvom han allerede havde meddelt, at han ville stoppe ved det kommende valg, overraskende blev hentet ind, som indenrigsminister i Poul Nyrup Rasmussens regering.\nThorkild Simonsen døde i 2022. Han er til dato den længst siddende borgmester i byens historie og har haft stor betydning for udviklingen af det moderne Aarhus. Han stod i spidsen for mange projekter og en hastig udvikling af byen. Mange virksomheder kom til under Thorkild Simonsen, den aarhusianske folkeskole blev udviklet, en havneudvidelse, Danmarks første integrationspolitik og fundamentet for Aarhus Ø er eksempler på det præg han satte på Aarhus. Når han selv skulle pege på et projekt, som stod hans hjerte nært, var han ikke i tvivl. Tilblivelsen af Musikhus Aarhus var hans politiske svendestykke og hjertebarn.\nMed tiden er kritikken af Musikhuset forstummet og bevidstheden om den centrale betydning af kulturen i vores by blevet stærkere. På samme måde er bevidstheden om de grønne åndehuller og rekreative områder af høj kvalitet vokset. De er værdsat af aarhusianerne og en vigtig del af livet i Aarhus. I en by, som altid har været i bevægelse og som stadig udvikler sig, er det helt afgørende at skabe frirum og plads til rekreativ udfoldelse.\nDer har siden 1969, da Vestre Allés Kasserne blev nedlagt, været overvejelser om en sammenlægning af Musikhusparken og Rådhusparken. I 1993 blev vejen mellem rådhuset og Musikhuset forsøgsvis i tre uger. Nogle frygtede at lukningen ville ende i trafikalt kaos, men dette udeblev. Efterfølgende har strækningen flere gange været lukket for biltrafik i forbindelse med afviklingen af Aarhus Festuge.\nEn sammenlægning af Musikhusparken og Rådhusparken vil tilføje en stor samlet have i hjertet af Aarhus. Et grønt åndehul og en rekreativ oase for aarhusianerne, som vil kunne skabe livskvalitet og rammer for oplevelser og fællesskaber.\nSocialdemokratiet i Aarhus foreslår derfor, at\n• Aarhus Byråd træffer en principbeslutning om at sammenlægge Rådhus Parken og Musikhus Parken.\n• Magistratsafdelingen for Teknik og Miljø kortlægger de trafikale konsekvenser af en lukning for gennemkørende biltrafik gennem Frederiksallé og de nødvendige følgebeslutninger i forbindelse med afviklingen af trafikken i det centrale Aarhus.\n• Omlægningen af trafikken skal ses i en sammenhæng med ændringerne på Vestrebro Torv og Banegårdspladsen\n• Den nye park opkaldes efter afdøde borgmester Thorkild Simonsen\nPå vegne af Socialdemokratiet i Aarhus\nJacob Bundsgaard\nFoto: Søren Willumsen",
  "hasMedia": true,
  "mediaUrl": "https://www.facebook.com/photo/?fbid=822617405901895&set=a.265022744994700&__cft__[0]=AZX2tE3pZvszYEAWEyXqo2ra0F6AT-wU-3B9JdXfs7_GaRhqgHpasy9xNHotfa1mblyjUpOlfuIODGXdTIC_P1qeeiZoqW93C6ntMDjC8MpoViMdK6bhHJQbCmBXEHUYppzn4a15TYMr_bCXByew6qQS&__tn__=EH-R",
  "mediaText": "Kan være et billede af græs, træ og Cotswolds",
  "reactions": [
    {
      "type": "like",
      "count": "250"
    },
    {
      "type": "heart",
      "count": "39"
    }
  ],
  "comments": [
    {
      "id": "793263312415862",
      "parentId": null,
      "authorName": "Aarhus Festuge",
      "authorId": "aarhusfestuge",
      "timeLabel": "Kommentar fra Aarhus Festuge for 6 uger siden",
      "text": "Slet ikke nogen dum idé. Og ovenikøbet ganske velafprøvet",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 3,
        "types": [
          "like"
        ]
      }
    },
    {
      "id": "137743359316475",
      "parentId": null,
      "authorName": "Tage Jensen",
      "authorId": "tage.jensen.54",
      "timeLabel": "Kommentar fra Tage Jensen for 6 uger siden",
      "text": "Må jeg foreslå byrådet en studietur til Amsterdam for at studere det, de dernede kalder for 'Park-and-ride'.\nDet går ud på, at de har placeret et antal store P-pladser i industriområder i byens udkant tæt på tog, sporvogne og busser, og nemt at køre … Se mere\nSe mere",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 14,
        "types": [
          "heart"
        ]
      }
    },
    {
      "id": "1600363427459327",
      "parentId": "137743359316475",
      "authorName": "Nick VengsgaardTage Jensen",
      "authorId": "pernick.vengsgaard",
      "timeLabel": "Svar fra Nick Vengsgaard på Tage Jensens kommentar for 6 uger siden",
      "text": "Tage Jensen : Det samme gjorde man for mange år siden i Göteborg, med stor succes.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 2,
        "types": [
          "like"
        ]
      }
    },
    {
      "id": "180008905038931",
      "parentId": null,
      "authorName": "Kristian Thiede",
      "authorId": "profile.php",
      "timeLabel": "Kommentar fra Kristian Thiede for 6 uger siden",
      "text": "'livskvalitet og grønne åndehuller'...\nDet er da noget nyt fra borgmesterens side. Skal det så kompensere for den forstærkede ødelæggelse af havmiljø og udsigt, som en kommende havneudvidelse vil afstedkomme?\n\"Trafikale udfordringer - dem må vi løse'. Jeg vil mene, at en løsning er en absolut forudsætning for overhovedet at arbejde videre i retning af en ny, sammenlagt park, der giver meget lille gevinst og store gener for trafikken i midtbyen.\nOg hvad med en havnepark på Aarhus Ø?\nDet er på høje tid at få etableret noget grønt for de mange mennesker, der bor der. Og noget mindre generende for trafikken.\nBundgaard, du har aldrig gjort noget for miljøet i Aarhus, og dette dit seneste tiltag er direkte tåbeligt og gråspurveskydning med kanoner",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 14,
        "types": [
          "haha"
        ]
      }
    },
    {
      "id": "271566762031725",
      "parentId": null,
      "authorName": "Trine Skjelborg",
      "authorId": "trine.mulvad",
      "timeLabel": "Kommentar fra Trine Skjelborg for 6 uger siden",
      "text": "Hvad med en flot og bred bro henover vejen - en hvor man både kan sidde og samle men også kan se alt lidt oppefra.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 5,
        "types": [
          "like"
        ]
      }
    },
    {
      "id": "1020920208889777",
      "parentId": null,
      "authorName": "Jens JoelVerificeret konto",
      "authorId": "jensjoel",
      "timeLabel": "Kommentar fra Jens Joel for 6 uger siden",
      "text": "",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "216035097962931",
      "parentId": null,
      "authorName": "Gitte Parna Præstegaard Guldmann",
      "authorId": "gitte.parna.1",
      "timeLabel": "Kommentar fra Gitte Parna Præstegaard Guldmann for 6 uger siden",
      "text": "Det er tydeligt at læse, at beslutningstagere om at lukke for trafik i Midtbyen ikke selv er beboere der. Der bygges og bygges særligt på Århus Ø, det giver kø i trafikken i myldretiden, mere CO2udslip og på Ø er der to indfaldsveje. Flere grønne områder stemmer jeg for, men behøver det at betyde, at der skal lukkes for trafikken. Jeg nævner det, fordi der også er forslag oppe at vende om at lukke Vesterbro Torv. Man kunne indtænke en gangbro over Frederiks Alle, som på fineste vis kunne forbinde de to grønne områder.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 5,
        "types": [
          "like"
        ]
      }
    },
    {
      "id": "913615833074097",
      "parentId": null,
      "authorName": "Lotte Andersen",
      "authorId": "lotte.andersen.98229",
      "timeLabel": "Kommentar fra Lotte Andersen for 6 uger siden",
      "text": "God idé, tag bare æren for den, men samtidig greenwashing. Socialdemokratiet arbejder for en udvidelse af havnen der vil betyde MASSIV mere forurening i byen, ødelæggelse af natur og herlighedsværdi, og ignorering af protester fra så mange af byens borgere som aldrig før. Derfor bør I ikke belaste byen med en navngivning af et så centralt område der vil vække ubehag hos så mange.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "1338672786864543",
      "parentId": null,
      "authorName": "Jørgen Ove Pedersen",
      "authorId": "jopviby",
      "timeLabel": "Kommentar fra Jørgen Ove Pedersen for 6 uger siden",
      "text": "Stop NU Bilhader, Park Alle Og Frederiks Alle skal ikke lukkes. Stop NU. Vi har ved Aarhus to Kæmpeskove og masser af Småskove og masser af træer rundt omkring og Masser af Parker og søer. Der skal være plads til en by med veje og biler. Han skal UD ved næste Valg.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 10,
        "types": [
          "haha"
        ]
      }
    },
    {
      "id": "1321416975438153",
      "parentId": "1338672786864543",
      "authorName": "Hanne MottJørgen Ove Pedersen",
      "authorId": "hanne.mott.3",
      "timeLabel": "Svar fra Hanne Mott på Jørgen Ove Pedersens kommentar for 6 uger siden",
      "text": "Jørgen Ove Pedersen håber du kender vejen",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "1185151125485980",
      "parentId": "1321416975438153",
      "authorName": "Jørgen Ove PedersenHanne Mott",
      "authorId": "jopviby",
      "timeLabel": "Svar fra Jørgen Ove Pedersen på Hanne Motts svarfor 6 uger siden",
      "text": "Hanne Mott Ja den kører jeg igennem hver dag.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "843173903994737",
      "parentId": "1321416975438153",
      "authorName": "Hanne MottJørgen Ove Pedersen",
      "authorId": "hanne.mott.3",
      "timeLabel": "Svar fra Hanne Mott på Jørgen Ove Pedersens svarfor 6 uger siden",
      "text": "Jørgen Ove Pedersen stakkels dig når vejen blir bilfri",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "998267451183625",
      "parentId": "1321416975438153",
      "authorName": "Jørgen Ove PedersenHanne Mott",
      "authorId": "jopviby",
      "timeLabel": "Svar fra Jørgen Ove Pedersen på Hanne Motts svarfor 6 uger siden",
      "text": "Hanne Mott Ikke kun mig, Rigtig Mange andre også.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "haha"
        ]
      }
    },
    {
      "id": "1074421673428033",
      "parentId": null,
      "authorName": "Tove Cassøe Petersen",
      "authorId": "Nugsmor",
      "timeLabel": "Kommentar fra Tove Cassøe Petersen for 6 uger siden",
      "text": "Bundsgaard gider absolut ikke folk med bevægehandicap.\nBloker for biler, bloker for bevægehandicappede",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 3,
        "types": [
          "like"
        ]
      }
    },
    {
      "id": "221731120626997",
      "parentId": "1074421673428033",
      "authorName": "Jørgen Ove PedersenTove Cassøe Petersen",
      "authorId": "jopviby",
      "timeLabel": "Svar fra Jørgen Ove Pedersen på Tove Cassøe Petersens kommentar for 6 uger siden",
      "text": "Tove Cassøe Petersen Enig, men den Empati har han ikke.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "2047198118959621",
      "parentId": null,
      "authorName": "Frank Heskjær",
      "authorId": "profile.php",
      "timeLabel": "Kommentar fra Frank Heskjær for 6 uger siden",
      "text": "Det er jo svært at være uenig i at grønne områder er smukke, men for søren da. Erhvervslivet er nu en gang det der skal sikre at der økonomi til at forskønne byen. Det virker som et populistisk, men næppe gennemtænkt forslag. Der er muligheder for at forbinde med både bro eller tunnel, og lukker man hele byen ned, lukker man for den \"ilt\" der skal til for at byen kan \"leve\". Hvem skal reelt betale Hr. Borgmester?",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 4,
        "types": [
          "like"
        ]
      }
    },
    {
      "id": "774631870747362",
      "parentId": "2047198118959621",
      "authorName": "Lis SchrøderFrank Heskjær",
      "authorId": "profile.php",
      "timeLabel": "Svar fra Lis Schrøder på Frank Heskjærs kommentar for 6 uger siden",
      "text": "Frank Heskjær fuldstændig enig. Jeg tror slet ikke borgmesteren har tænkt så langt. Socialdemokrater bruger ikke mange tanker på erhvervslivet.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "1447426966003818",
      "parentId": null,
      "authorName": "Ole Iburg",
      "authorId": "ole.iburg.9",
      "timeLabel": "Kommentar fra Ole Iburg for 6 uger siden",
      "text": "Inden man tager stilling til et så omfattende projekt, vil det være rart at vide, hvordan de trafikale gener der vil blive, skal løses.\nEr svært nok at navigere i det centrale Aarhus i forvejen.\nVenlig hilsen\nKommunal borger fra oplandet",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 7,
        "types": [
          "like"
        ]
      }
    },
    {
      "id": "523040193241034",
      "parentId": null,
      "authorName": "Niels Mikkelsen",
      "authorId": "niels.mikkelsen.1232",
      "timeLabel": "Kommentar fra Niels Mikkelsen for 6 uger siden",
      "text": "Lav en tunnelløsning - Oplagt - Alleen under parken. Vis urbane visioner uden at dræne byens puls ved at lukke byens hovedgader og skabe stille museumsprovins. En kort og ikke særlig dyb tunnel må være nok - derfor nok heller ikke dyr. Sallingfonden kunne evt hjælpe.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 3,
        "types": [
          "like"
        ]
      }
    },
    {
      "id": "207817928831682",
      "parentId": null,
      "authorName": "Lotte C Jacobsen",
      "authorId": "profile.php",
      "timeLabel": "Kommentar fra Lotte C Jacobsen for 6 uger siden",
      "text": "Mere grønt der bliver misligholdt af kommunen.\nSkal vi ikke også have biler væk fra pladsen foran rådhuset?",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 4,
        "types": [
          "like"
        ]
      }
    },
    {
      "id": "727793366019850",
      "parentId": null,
      "authorName": "Peter Adolfsen Løhmann",
      "authorId": "ploehmann",
      "timeLabel": "Kommentar fra Peter Adolfsen Løhmann for 6 uger siden",
      "text": "Endelig! Det har jeg håbet på i mange år og med opbakning fra Socialdemokratiet og SF er der ikke langt til flertal i byrådet, så jeg krydser fingre for at beslutningsforslaget bliver vedtaget og at rådmanden for Teknik og Miljø loyalt fører det ud i livet",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 6,
        "types": [
          "haha"
        ]
      }
    },
    {
      "id": "646778090663297",
      "parentId": "727793366019850",
      "authorName": "Annie SvejgaardPeter Adolfsen Løhmann",
      "authorId": "annie.svejgaard",
      "timeLabel": "Svar fra Annie Svejgaard på Peter Adolfsen Løhmanns kommentar for 6 uger siden",
      "text": "Peter Adolfsen Løhmann borgerne skal også kunne komme til og fra banegården - det er derfor den er der, ikk? så der skal stadig være mulighed for at kunne komme rundt i byen. Letbanen har ikke løst det problem.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "826555851644882",
      "parentId": "646778090663297",
      "authorName": "Louise SørensenAnnie Svejgaard",
      "authorId": "lousoe",
      "timeLabel": "Svar fra Louise Sørensen på Annie Svejgaards svarfor 6 uger siden",
      "text": "Annie Svejgaard Du kan komme til og fra banegården via Værkmestergade.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "992553501921523",
      "parentId": "646778090663297",
      "authorName": "Annie Svejgaard",
      "authorId": "annie.svejgaard",
      "timeLabel": "Svar fra Annie Svejgaard på Annie Svejgaards svarfor 6 uger siden",
      "text": "ja, det kan man sikkert, hvis man ved, hvordan man kommer til værkmestergade Jeg bor ikke inde i byen og er ikke velbevandret i alle de nye gader og veje der er kommet de sidste 30 år. Og jeg er næppe den eneste, der har behov for at blive kørt til t… Se mere\nSe mere",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "997699375018625",
      "parentId": "646778090663297",
      "authorName": "Jørgen Ove PedersenAnnie Svejgaard",
      "authorId": "jopviby",
      "timeLabel": "Svar fra Jørgen Ove Pedersen på Annie Svejgaards svarfor 6 uger siden",
      "text": "Annie Svejgaard Enig Park Alle og Frederiks Alle skal ikke lukkes. Han skal UD ved næste Valg.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "1639207566598766",
      "parentId": "727793366019850",
      "authorName": "Mette NielsenPeter Adolfsen Løhmann",
      "authorId": "metteikkenoktimer",
      "timeLabel": "Svar fra Mette Nielsen på Peter Adolfsen Løhmanns kommentar for 6 uger siden",
      "text": "Peter Adolfsen Løhmann",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "656123802563515",
      "parentId": "1639207566598766",
      "authorName": "Peter Adolfsen LøhmannMette Nielsen",
      "authorId": "ploehmann",
      "timeLabel": "Svar fra Peter Adolfsen Løhmann på Mette Nielsens svarfor 6 uger siden",
      "text": "Mette Nielsen Hvis man ikke har noget pænt at sige, så bør man tie stille.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "820262276157343",
      "parentId": null,
      "authorName": "Jakob Speich Ravn",
      "authorId": "jakob.s.jeppesen",
      "timeLabel": "Kommentar fra Jakob Speich Ravn for 6 uger siden",
      "text": "Gid du og I var lige så grønne når det gælder havne udvidelsen",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 3,
        "types": [
          "like"
        ]
      }
    },
    {
      "id": "6329409550509150",
      "parentId": null,
      "authorName": "Joan Friis Frausing",
      "authorId": "joanfriis.frausing",
      "timeLabel": "Kommentar fra Joan Friis Frausing for 6 uger siden",
      "text": "Fællesrådet Aarhus K…. har også foreslået “ Bypark” da vi indgav høringssvar vedr. anlæggelse af ny Musikhus have, når byggeriet af Drome er tilendebragte",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "1011753953473320",
      "parentId": null,
      "authorName": "Louise Sørensen",
      "authorId": "lousoe",
      "timeLabel": "Kommentar fra Louise Sørensen for 6 uger siden",
      "text": "Kunne man så gøre parken fri for soundbokse, så den kan bruges til, ja, afslapning?",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 4,
        "types": [
          "like"
        ]
      }
    },
    {
      "id": "716148586983280",
      "parentId": null,
      "authorName": "Sanne Hindberg",
      "authorId": "sanne.hindberg",
      "timeLabel": "Kommentar fra Sanne Hindberg for 6 uger siden",
      "text": "Din begrundelse og fine historie om Thorkild Simonsen er ganske fin. Men det har da ikke noget med selve placeringen at gøre? Jeg vil gerne høre: Hvor forestiller I jer, at trafikken skal ledes hen? I stedet for bare at sige: 'Det må vi løse'! Park Allé er stærkt belastet i forvejen, og folk (jeg) kører helst en anden vej. Det er udmærket, for det er vigtigere, at de mange busser kan passere og overhale uden nævneværdige forsinkelser. Og nu du nævner Musikhuset: 1: Gæster skal kunne komme til og fra. 2: Det er et centralt opsamlingssted for de mange busser, der kører ind- og udland. Mange passagerer har så meget bagage, at en mere 'bilfri midtby' med P-pladser udenfor bymidten med offentlig transport ind til centrum ville være en kæmpe udfordring. Hele idéen med en mere grøn midtby er fremragende, men er Musikhusparken 'for lille' eller hvad? Ville det udgøre en afgørende forskel at tilføje en relativt lille park? PS: 'Simonsens Have' er allerede optaget. Men det er selvfølgelig det mindste problem",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 2,
        "types": [
          "like"
        ]
      }
    },
    {
      "id": "778510850621083",
      "parentId": null,
      "authorName": "Rolf Nikolajsen",
      "authorId": "rolf.nikolajsen",
      "timeLabel": "Kommentar fra Rolf Nikolajsen for 6 uger siden",
      "text": "Ja det er da rart, at der ikke kommer beton højhuse overalt!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "766104284967666",
      "parentId": null,
      "authorName": "Mogens Jensen",
      "authorId": "mogens18",
      "timeLabel": "Kommentar fra Mogens Jensen for 6 uger siden",
      "text": "Det er en af de mest befærdede gader tul fr.Berg samt udryknings gader for diverse med blå lys samt vesterbrotorv",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 4,
        "types": [
          "like"
        ]
      }
    },
    {
      "id": "290622679968953",
      "parentId": "766104284967666",
      "authorName": "Louise SørensenMogens Jensen",
      "authorId": "lousoe",
      "timeLabel": "Svar fra Louise Sørensen på Mogens Jensens kommentar for 6 uger siden",
      "text": "Mogens Jensen Det problem kan løses med steler og en redningsvej.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "784045966783084",
      "parentId": "766104284967666",
      "authorName": "Jørgen Ove PedersenMogens Jensen",
      "authorId": "jopviby",
      "timeLabel": "Svar fra Jørgen Ove Pedersen på Mogens Jensens kommentar for 6 uger siden",
      "text": "Mogens Jensen Ja den skal ikke lukkes, der er behov for den.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "968091761178563",
      "parentId": null,
      "authorName": "Hanne Mott",
      "authorId": "hanne.mott.3",
      "timeLabel": "Kommentar fra Hanne Mott for 6 uger siden",
      "text": "Se ., det er en ski….. god ide Jacob",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "2469957973181087",
      "parentId": null,
      "authorName": "Kirsten Mindegaard",
      "authorId": "kirsten.mindegaard.9",
      "timeLabel": "Kommentar fra Kirsten Mindegaard for 6 uger siden",
      "text": "Et fremragende forslag.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "246758918052322",
      "parentId": null,
      "authorName": "Berit Hune Jørgensen",
      "authorId": "profile.php",
      "timeLabel": "Kommentar fra Berit Hune Jørgensen for 6 uger siden",
      "text": "Det er et virkelig godt forslag, som vil gøre den del af byen godt. I forvejen bruges den del meget af alle. Så tak for det håber, det vedtages",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "268348759020824",
      "parentId": null,
      "authorName": "Anne-Sophie Lynggaard",
      "authorId": "annesophie.lynggaard",
      "timeLabel": "Kommentar fra Anne-Sophie Lynggaard for 6 uger siden",
      "text": "Super godt forslag!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "800110764914087",
      "parentId": null,
      "authorName": "Mette Werge Whitt",
      "authorId": "mette.wergewhitt",
      "timeLabel": "Kommentar fra Mette Werge Whitt for 6 uger siden",
      "text": "Super spændende forslag! Jeg glæder mig til at følge arbejdet, og til at besøge haven når den er skabt sammenhængende",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "1424963424905117",
      "parentId": null,
      "authorName": "Mette Nielsen",
      "authorId": "metteikkenoktimer",
      "timeLabel": "Kommentar fra Mette Nielsen for 6 uger siden",
      "text": "Hvis man vil have erhvervslivet og folk med penge /biler ud af byen, så er det da en fremragende idé - så må vi se, om Århus kan overleve med kun studerende tilbage",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "3415609532038958",
      "parentId": null,
      "authorName": "Kasper Sørensen",
      "authorId": "profile.php",
      "timeLabel": "Kommentar fra Kasper Sørensen for 6 uger siden",
      "text": "Lyder som en god ide på papiret..\nI teorien bliver den mega svær tror jeg.\nMen okay.. alle biler skal vel også snart ud af midtbyen alligevel.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "130255366740343",
      "parentId": "3415609532038958",
      "authorName": "Knud JensenKasper Sørensen",
      "authorId": "knud.birgit",
      "timeLabel": "Svar fra Knud Jensen på Kasper Sørensens kommentar for 6 uger siden",
      "text": "Kasper Sørensen, nemlig, det er den rette vej!!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "856959009272745",
      "parentId": null,
      "authorName": "Claus Visbye",
      "authorId": "claus.visbye",
      "timeLabel": "Kommentar fra Claus Visbye for 6 uger siden",
      "text": "bare kom igang! Støtter stærkt op!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "214915534214358",
      "parentId": null,
      "authorName": "Peter Strauss Jørgensen",
      "authorId": "psjcph",
      "timeLabel": "Kommentar fra Peter Strauss Jørgensen for 6 uger siden",
      "text": "Meget spændende projekt!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "234572635978125",
      "parentId": null,
      "authorName": "Helle Mengel",
      "authorId": "helle.mengel",
      "timeLabel": "Kommentar fra Helle Mengel for 6 uger siden",
      "text": "God ide’ - måske med cykelstier, så cyklerne kan cykle frit igennem.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "1264760584134054",
      "parentId": null,
      "authorName": "Erik Larsen",
      "authorId": "erik.larsen.9678",
      "timeLabel": "Kommentar fra Erik Larsen for 6 uger siden",
      "text": "Det er en fremragende idé!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "843433657394209",
      "parentId": null,
      "authorName": "Jacob Johnsen",
      "authorId": "jacob.johnsen.16",
      "timeLabel": "Kommentar fra Jacob Johnsen for 6 uger siden",
      "text": "Måske du skulle kalde den Bundgårds Park nu du er i gang?",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 2,
        "types": [
          "like"
        ]
      }
    },
    {
      "id": "267485352430917",
      "parentId": null,
      "authorName": "Rikke Gierahn",
      "authorId": "rikke.gierahn",
      "timeLabel": "Kommentar fra Rikke Gierahn for 6 uger siden",
      "text": "Hvis der kommer lige så mange krokus i “Musikhusparken” så er jeg FOR",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "279756177779676",
      "parentId": null,
      "authorName": "Carsten Linding Jakobsen",
      "authorId": "cljakobsen1",
      "timeLabel": "Kommentar fra Carsten Linding Jakobsen for 6 uger siden",
      "text": "Super ide;-) godt gået;-)",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "1695046017583853",
      "parentId": null,
      "authorName": "Vibeke Revshøi",
      "authorId": "revshoi",
      "timeLabel": "Kommentar fra Vibeke Revshøi for 6 uger siden",
      "text": "Lyder perfekt, men husk også den vilde have burde være der, så det hele ikke bliver så friseret og park agtig, den skal også tænkes ind!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "758563419385230",
      "parentId": null,
      "authorName": "Håkon Grunnet",
      "authorId": "hakon.grunnet",
      "timeLabel": "Kommentar fra Håkon Grunnet for 6 uger siden",
      "text": "Det er helt oplagt. Og en fremragende ide.\nGo for it!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "650079660469051",
      "parentId": null,
      "authorName": "Rodica Cretu love Aarhus Danmark",
      "authorId": "RodicafraAarhus",
      "timeLabel": "Kommentar fra Rodica Cretu love Aarhus Danmark for 6 uger siden",
      "text": "God ide. Derfor jeg elsker Aarhus, for natur og kultur liv. Er lige kommet fra Ocean Race 2023, meget flot! Har været til Aarhus Musik City 2022 i den område du fortæller med laser lys fra Musikhuset, Rådhus og Aros. Åbning af Aarhus Kulturel Europæisk Hovedstad fra 2017 var fantastisk med 70.000 aarhusiener til festen, Aarhus Tech City 2022 og mange andre flotte eventer. Du er en god og kompetent borgmester.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "291199759911696",
      "parentId": null,
      "authorName": "Hanne Kalhave",
      "authorId": "hanne.kalhave",
      "timeLabel": "Kommentar fra Hanne Kalhave for 6 uger siden",
      "text": "God ide med stor park. Men jeg bakker ikke op om navnet efter Torkild Simonsen!\nJeg foreslår i stedet parken opkaldes efter borgmester Bernhard Jensen, som var en fremragende, usnobbet og cyklende borgmester.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "heart"
        ]
      }
    },
    {
      "id": "281225837638729",
      "parentId": null,
      "authorName": "Bente Rengtved",
      "authorId": "bente.rengtved",
      "timeLabel": "Kommentar fra Bente Rengtved for 6 uger siden",
      "text": "Fantastisk - biler ud af midtbyen\nEt stort grønt område",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "991100558727425",
      "parentId": null,
      "authorName": "Majbritt Riis",
      "authorId": "majbritt.riis.3",
      "timeLabel": "Kommentar fra Majbritt Riis for 6 uger siden",
      "text": "jeg tror bare at jeg vil sige: hvornår går i i gang",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "218704651018379",
      "parentId": null,
      "authorName": "Helle Lillethorup",
      "authorId": "helle.lillethorup.7",
      "timeLabel": "Kommentar fra Helle Lillethorup for 6 uger siden",
      "text": "Godt initiativ",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "275177064929069",
      "parentId": null,
      "authorName": "Kristian Sommer Harrits",
      "authorId": "kristiansommer.harrits",
      "timeLabel": "Kommentar fra Kristian Sommer Harrits for 6 uger siden",
      "text": "Stærkt!",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "953952422480861",
      "parentId": null,
      "authorName": "Mona Hagelquist",
      "authorId": "mona.hagelquist",
      "timeLabel": "Kommentar fra Mona Hagelquist for 6 uger siden",
      "text": "Det er en rigtig fin ide\nHåber det kan lade sig gøre snarest muligt.\n",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "1186922545328167",
      "parentId": null,
      "authorName": "Allan Petersen",
      "authorId": "AllanPetersenDK",
      "timeLabel": "Kommentar fra Allan Petersen for 6 uger siden",
      "text": "Gå gerne hele vejen og lav Frederiks alle i sit fulde stræk om til bilfri gade.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 1,
        "types": [
          "like"
        ]
      }
    },
    {
      "id": "175742218798351",
      "parentId": null,
      "authorName": "Helle Dannemand Petersen",
      "authorId": "helle.d.petersen.7",
      "timeLabel": "Kommentar fra Helle Dannemand Petersen for 6 uger siden",
      "text": "Ja da",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "2273606379494167",
      "parentId": null,
      "authorName": "Kjeld Hansen",
      "authorId": "kjeld.hansen.7739",
      "timeLabel": "Kommentar fra Kjeld Hansen for 6 uger siden",
      "text": "Også muligt at lave en flot park på den gamle molslinje grund på Aarhus ø.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "1767137897022772",
      "parentId": null,
      "authorName": "Helle Gjern Andersen",
      "authorId": "helle.g.andersen.1",
      "timeLabel": "Kommentar fra Helle Gjern Andersen for 6 uger siden",
      "text": "",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    },
    {
      "id": "572892225022380",
      "parentId": null,
      "authorName": "Knud Jensen",
      "authorId": "knud.birgit",
      "timeLabel": "Kommentar fra Knud Jensen for 6 uger siden",
      "text": "",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    }
  ]
}