{
  "authorName": "Metin Lindved Aydin - Radikale Venstre",
  "authorId": "Metin.Lindved.Aydin.DK",
  "text": "Vi skal arbejde os hen mod en grønnere fremtid, hvor der er mindre partikelforurening, færre udstødningsgasser og mindre udledning af CO2.\nVi skal have en by og et opland som hænger bedre sammen end i dag, og hvor der er mulighed for at komme fra A til B uanset hvor man bor i kommunen, og uden dyb afhængighed af den private bil.\nInd i en fremtid som vi ved, kommer til at rumme flere indbyggere og flere biler i gaderne, og hvor vi som konsekvens skal kæmpe med en trængsel som allerede nu er en udfordring.\nDet er en fremtid hvor der i højere grad er plads til, at mennesker kan lege, leve og opleve og hvor byen ikke er indrettet primært ud fra bilens præmis.\nDet vil sige hvor den tætte by, i højere grad end nu kommer til at skulle frigive arealer fra bilens domæne, til grønne frirum.\nLegerum til børn.\nOpholdsrum til unge.\nLeverum til alle.\nDet forudsætter en højklasset kollektiv transport, og det talte jeg om på et fælles debatmøde på Rådhuset i går arrangeret af Aarhus Radikale Venstre, Alternativet og Venstre, Danmarks Liberale Parti.\nDet er en vigtig dagsorden for trængsel skaber ikke kun frustration hos dem der befinder sig midt i den, på grund af dårlig fremkommelighed og for få parkeringspladser.\nDet skaber også en samfundsøkonomisk udfordring fordi timer tabt i trafikken er lig med mistet produktivitet og velfærd.\nTrængsel er også tomgang og kørsel i lavt gear, ringere forbrænding i motorerne, forurening og klimabelastning.\nEn af de kompromisser som vi kommer til at lave bliver henover fleksibiliteten, for bilen er fortsat det befordringsmiddel som giver os størst rækkevidde, muligheden for at komme hurtigst frem til en række destinationer og størst frihed.\nOg samtidigt er det den største udfordring.\nNår vi skal omstille os, så kommer det derfor til at koste en indsats, og det kommer til at koste penge.\nMen alternativet er værre.\nHVAD ER FREMTIDEN FOR VORES KOLLEKTIVE TRANSPORT? 🚌🚠\nDet spørgsmål undersøgte vi sammen med Venstre og Alternativet i går aftes 🤓🤔\n\nFørst fik vi gode indlæg fra Peter Thyssen tidligere rådmand for teknik og miljø i Aarhus Kommune om historikken for letbane,, David Erixon fra Nobina om BRT busser i Sverige, og til sidst fortalte Hans Michael Betsch formand for Letbanens passagerklub Aarhus om aktuelle tal, udfordringer og muligheder med letbanen.\nAften blev afsluttet med politisk debat, hvor der blev diskuteret, hvordan man kan prioritere kollektivtrafik ud fra et helhedsorienteret perspektiv.\nTak til Gert Bjerregaard, Jørn Grønkjær og Metin Lindved Aydin for at tage debatten.\n📸: © Rasmus Anker Rysgaard",
  "hasMedia": true,
  "mediaUrl": "https://www.facebook.com/photo/?fbid=570460868522799&amp;set=pcb.570461371856082&amp;__cft__[0]=AZXTkyravSanrai5-7urQokfOmVgrZfTO83e4suFJr3u9SUmwBPAfomsCQyaL37xbaUnmGsY4ApfumV1BPAXf_IpB-NDiCEHGmh6aPyv0dSLB6boCW9I5OU6x6SM4_DRZzfSN-NoFnpeuh_01KYAkkSb7rus-7xTNp_ZsoXah8fz8nq6427F0wb2UEXMaiGWraM&amp;__tn__=*bH-y-R",
  "mediaText": "",
  "reactions": [
    {
      "type": "like",
      "count": "11"
    }
  ],
  "comments": []
}