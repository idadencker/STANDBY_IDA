{
  "authorName": "Anders Winnerskjold",
  "authorId": "winnerskjold",
  "text": "I aften tænder mange af os traditionen tro et lys og sætter i vores vindueskarm. Men i dag er der også tændt et lys for mennesker i hjemløshed.\nFor i dag har Christiansborg vedtaget ny lovgivning, som skal hjælpe flere ind i egen bolig og gøre op med langvarig hjemløshed.\nVi har længe vidst, at vejen ud af hjemløshed hedder Housing First og indebærer egen bolig, social støtte og stærke fællesskaber. Alligevel har alt for få fået den hjælp, vi ved virker.\nMed ny lovgivning på plads får vi ikke blot mulighed for at hjælpe flere aarhusianere ind i eget hjem. Vi får til opgave at omlægge hjælpen til mennesker i hjemløshed fra forsorg til Housing First.\nI Aarhus tager vi opgaven alvorligt. For den handler i bund og grund om at give mennesker i meget svære situationer den allerbedste hjælp til at skabe en lysere hverdag og fremtid.\nVi må ikke tøve med at omlægge hjælpen og flytte ressourcer fra forsorg til støtte i eget hjem. For det er ikke manglen på forsorgspladser, som skaber hjemløshed – det er manglen på boliger og støtte.\nI Aarhus har vi lavet et partnerskab, som hedder: En vej ud af hjemløshed. Sammen vil vi gøre hjemløshed til fortid",
  "hasMedia": true,
  "mediaUrl": "https://www.facebook.com/photo/?fbid=630150375796097&set=a.215836090560863&__cft__[0]=AZW3qwFxm1Ad5ffhCjLk0gTIfxy9_x-Go0MdqOVDBNReoQ89hpsJ8EgyIh0cLlCGybpfKbaQeFbdbm11gYjZfBZEzNPLcKyOQuiXKUGgEpusnCt-ef70xE317xe6LDeCWLf7W0L4KfxWMeuVTKx8LmHx&__tn__=EH-R",
  "mediaText": "Ingen tilgængelig billedbeskrivelse.",
  "reactions": [
    {
      "type": "like",
      "count": "12"
    },
    {
      "type": "heart",
      "count": "3"
    }
  ],
  "comments": []
}