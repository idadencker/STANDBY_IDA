{
  "authorName": "Karina Bergmann",
  "authorId": "karina.bergmann.165",
  "text": "💚 VI SKAL SIKRE UDSATTE KVINDELIGE STOFBRUGERES SIKKERHED 💚\nI går vedtog vi i Borgerrepræsentationen at lave særskilte stofindtagelsesrum til kvinder, der i ekstrem grad udsættes for vold og voldtægt. Tak til vesterbroeren Annika Smith fra Socialistisk Folkeparti for forslaget. Jeg kvitterede med denne ordførertale:\n“Vi mener, at det er fornuftigt at afdække en række forhold som Enhedslisten nævner i deres forslag, men for Det Konservative Folkeparti er det ikke en betingelse for at gå videre med SF’s forslag.\nAnbefalingen fra Vesterbros stofscene-kendere har alle dage været, at man indrettede små, men flere stofindtagelsesrum rundt omkring i byen. I stedet valgte man at lave Halmtorvet 17, også kendt som H17, et gigantisk fixerum, som også går under navnet fixefabrikken.\nDet giver en masse udfordringer, når så mange stofbrugere og socialt udsatte samles: Hierarkier og grupperinger opstår, der sparkes nedad, ressourcerne er knappe og det bliver hurtigt alles kamp mod alle og en kamp for overlevelse. Og det mærker kvinderne i bunden.\nSå at indrette små, men flere stofindtagelsesrum - gerne i forbindelse med allerede eksisterende sociale tilbud som Reden - så de kvinder, der har brug for det, kan ledes et andet sted hen, giver god mening.\nI forlængelse af beslutningen om stofindtagelsesrum på Sundholm ifm. Budget 2023, så mener vi, at det må være muligt at indrette det således, at der kan laves et mindre afsnit kun for kvinder. Det bør kunne holdes inden for budgetrammen.\nVi stemmer for alle tre at-punkter. Men vi er også opmærksomme på at de tiltag og tilbud, der findes inden for stofindtagelsesområdet i dag, har været flere år undervejs og er dyre, så vi skal være realistiske.\nDerfor vil jeg anbefale at man tænker i skalering. Mindre afsnit og afdelinger ifm. eksisterende tilbud. Så vi sikrer os at dette initiativ bliver realiseret så hurtigt som muligt, således at vi gør mere for at sikre udsatte kvinders sikkerhed”.",
  "hasMedia": false,
  "mediaUrl": null,
  "mediaText": null,
  "reactions": [
    {
      "type": "like",
      "count": "6"
    },
    {
      "type": "care",
      "count": "1"
    }
  ],
  "comments": []
}