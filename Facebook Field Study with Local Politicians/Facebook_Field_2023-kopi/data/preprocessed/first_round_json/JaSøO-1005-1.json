{
  "authorName": "Jakob Søgaard ClausenJakob Søgaard ClausenJakob Søgaard ClausenUlrik Knudsen - Folketingskandidat Østjylland, DanmarksdemokraterneUlrik Knudsen - Folketingskandidat Østjylland, DanmarksdemokraterneUlrik Knudsen - Folketingskandidat Østjylland, Danmarksdemokraterne",
  "authorId": "soegaardclausen",
  "text": "Danmarksdemokraterne er som det eneste borgerlige parti kommet med vores bud på en finanslov. Udspillet er fuldt finansieret og indeholder en række tiltag, som i den grad også vil være til stor gavn for Aarhus såvel som Østjylland.\nMed vores første finanslovsudspil prioriterer Danmarksdemokraterne fire centrale mærkesager:\nVi vil sikre udvikling i hele landet.\nVi vil sikre bedre vilkår for små- og mellemstore virksomheder.\nVi vil løfte sundhedsvæsnet og afsætte flere penge til varme hænder i ældreplejen.\nOg vi vil stramme udlændinge- og retspolitikken.\nHerunder ligger en række konkrete forslag, som alle har det til fælles, at de vil trække Danmark i en bedre retning. Mange af forslagene vil være til stor gavn for Aarhus og Østjylland. Vi vil gerne fremhæve nogle stykker.\nFørst og fremmest foreslår vi en ambitiøs udflytning af 10.000 statslige arbejdspladser fra København over de kommende år. En del af dem vil naturligvis også tilfalde Aarhus og Østjylland.\nUdover flere statslige arbejdspladser, så vil vi med vores finanslovsudspil også give virksomheder bedre mulighed for at få flere studerende ansat. Vi vil nemlig ophæve indkomstgrænsen for SU, så studerende får mulighed for at arbejde mere ved siden af studiet uden at blive modregnet i SU'en. Det er godt for virksomhederne, som får mere arbejdskraft, og det er desuden sundt for de unge studerende, at de prøver kræfter med arbejdsmarkedet.\nHerudover foreslår vi en akutpakke til erhvervsuddannelserne og nye fagrettede studieretninger på gymnasierne med praktiske forløb på erhvervsskoler. Alt sammen til stor gavn for små- og mellemstore virksomheder i Aarhus og Østjylland.\nOgså de ældre har Danmarksdemokraternes fokus. Derfor vil vi afsætte flere midler til ældreplejen over de kommende år. Konkret foreslår vi at afsætte en milliard kroner i 2023 stigende til to milliarder kroner i 2024 til bedre pleje og omsorg for vores ældre.\nMed inspiration fra patientvejlederne på sundhedsområdet vil vi etablere en ældrevejleder-funktion. Ældrevejlederen skal vejlede og informere ældre og pårørende om deres rettigheder i forbindelse med blandt andet valg af plejehjem, hjemmehjælp med videre.\nDanmarksdemokraterne foreslår desuden at etablere Nationalt Forsknings- og Videnscenter for Ensomhed. Videnscentret skal arbejde med at samle og analysere viden om ensomhed, og centret skal komme med løsninger, der kan afhjælpe ensomhed blandt ældre.\nI Danmarksdemokraterne kæmper vi for en stram og konsekvent udlændingepolitik. Det skal være trygt at færdes i Danmark. Desværre er der i dag problemer med organiserede kriminelle og indvandrerbander, der skaber utryghed og begår grov kriminalitet. Det kender vi især fra Aarhus, hvor kriminelle indvandrerbander hærger og skaber stor utryghed.\nDerfor indeholder vores finanslovsudspil også en række tiltag målrettet en hårdere kurs mod banderne samt flere midler til efterforskning hos politiet og en akutpakke til kriminalforsorgen. Alt sammen noget, som også vil være til stor gavn for trygheden i særligt Aarhus.\nDanmarksdemokraterne er et konstruktivt borgerligt oppositionsparti til den nuværende socialdemokratisk ledede regering.\nDerfor gik vi selvfølgelig også optimistisk til finanslovsforhandlingerne. Desværre ville regeringen ikke lytte til vores mange gode forslag.\nMen vi fortsætter arbejdet til gavn for hele Danmark 🇩🇰",
  "hasMedia": true,
  "mediaUrl": "https://www.facebook.com/photo/?fbid=722169933248350&amp;set=a.236819105116771&amp;__cft__[0]=AZXW251cjbcxbgJpgdgIW6skIK3-Eo3XSUncgyE-CouyfmK0t98OdzfSsVd611UJRC6K-cmc7g2G9oeRkFhk_YRCxm9wzbx96wRBFpln8CpLX9-2ppmRYdn4_MibNkWHyMk_VkwN07ScRpHcpoZyFFpO&amp;__tn__=EH-R",
  "mediaText": "Kan være et billede af 2 personer og skæg",
  "reactions": [],
  "comments": []
}