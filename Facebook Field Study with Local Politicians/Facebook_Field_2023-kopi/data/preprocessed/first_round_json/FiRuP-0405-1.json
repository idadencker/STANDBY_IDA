{
  "authorName": "Finn Rudaizky",
  "authorId": "finn.rudaizky",
  "text": "4. maj.\nI aften synger Borgerrepræsentationen “Danmarks Frihedssang”\nTil indledning af dagens møde i Københavns Borgerrepræsentation, er det min og DF’s tur til at vælge den sang som mødet starter med. Jeg har valgt Danmarks Frihedssang, som blev skrevet i 1945 på foranledning af “Frit Danmark”. “Frit Danmark” udgav, under nazisternes besættelse af Danmark, et illegalt blad fra 1942-45. Kredsen omkring modstandsgruppen Frit Danmark, havde betydelig kommunistisk indflydelse, men det er bemærkelsesværdigt, at den konservative John Christmas Møller også var med. Af andre var Aksel Larsen, Mogens Fog og Ole Chievitz. Helt frem til 1982 kom bladet “Frit Danmark”, redigeret af Kate Fleron.\nAf andre illegale blade bør nævnes Dagbladet Information, hvis grundlægger Børge Outze stod bag. Desuden udgav DKP politiske månedsbrev, som efter 2. Verdenskrig, blev til Land &amp; Folk.\nSangens omkvæd lyder: “Gå til modstand, alle danske, alle mand som en, og gør Danmark frit”.\nTankerne går til h e l e modstandsbevægelsen. Respekt.\nOg forøvrigt tak til Magistratens 4. afdeling i København, for at sikre varetagelsen af de huse og lejligheder, som var “tømt” for beboelse. Beboerne var flygtet til Sverige i oktober 1943, efter at nazisterne havde indledt jagten på de danske jøder. 500 blev fanget og transporteret til KZ-lejren Theresienstadt. 50 døde i lejren. 7.000 reddede sig over Øresund til Sverige, i fiskerbåde. Jeg var kun 1 1/2 år, men var med mine forældre og storesøster med i fiskebåd-overfart fra Dragør.",
  "hasMedia": false,
  "mediaUrl": null,
  "mediaText": null,
  "reactions": [
    {
      "type": "like",
      "count": "17"
    },
    {
      "type": "heart",
      "count": "2"
    }
  ],
  "comments": []
}