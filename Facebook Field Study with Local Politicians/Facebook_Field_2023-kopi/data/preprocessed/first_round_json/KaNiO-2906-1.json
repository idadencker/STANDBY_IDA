{
  "authorName": "Katrine Vinther Nielsen - SF",
  "authorId": "profile.php",
  "text": "I går var jeg med sygeplejerske Marianne Würtz på aftenvagt.\nJeg ville have indsigt i hvordan medarbejdernes muligheder er for at yde pleje, omsorg og sundhedsfaglig hjælp. For det er så vigtigt for mig at få indsigter fra virkeligheden, så virkeligheden kommer ind i politik.\nDet var en meget lærerig og inspirerende oplevelse, at være med ude hos borgerne og opleve, hvor tjekket ja hvor dygtig en sygeplejerske Marianne er: Der kom styr på mad, medicin og blodsukkeret. Marianne og jeg havde mange gode snakke i den bil, der trængte til en udskiftning, vi talte bl.a. om at blive længere på arbejdsmarkedet, og om hvor vigtig god ledelse og imødekommelse af ønsker til et senior-arbejdsliv er.\nVi kunne heller ikke undgå at tale om parkeringsudfordringerne, som endnu ikke er løst.\nJeg talte også med hendes kollegaer i spisepausen, og det var helt tydeligt, at de har urimeligt travlt. Da en SoSu fortalte mig, hvad hun skulle nå på 6 -10 min, blev jeg helt forpustet, derudover er der ikke er taget højde for vejtid, og så blev de 10 minutter ofte standardtid uanset hvor meget, man skulle nå.\n\"Vi når det, vi skal, men ikke det vi kan\", forklarede de. Ja, tiden til omsorg, ja til deres faglighed er knap. Ja, det var dedikerede og engagerede og fagligt dygtige medarbejdere, som i den grad ønsker at prioritere kernevelfærden.\nJeg er dybt taknemmelig for at få mulighed for at få indblik i virkeligheden, så har du et sted, jeg skal besøge, så sig endelig til.",
  "hasMedia": false,
  "mediaUrl": null,
  "mediaText": null,
  "reactions": [
    {
      "type": "like",
      "count": "7"
    },
    {
      "type": "heart",
      "count": "1"
    }
  ],
  "comments": []
}