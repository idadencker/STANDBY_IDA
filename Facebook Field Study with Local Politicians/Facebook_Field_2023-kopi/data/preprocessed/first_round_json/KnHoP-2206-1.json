{
  "authorName": "Knud Holt Nielsen",
  "authorId": "knud.hnielsen.3",
  "text": "Hvis man er nysgerrig på uventede samspil mellem natur og kunst i 1800-tallet, så er der en rigtig fin aktuel udstilling inde på Thorvaldsens museum lige nu, der hedder Flora Italica, og det er faktisk Karen, der har fået udstillingen op og stå.\nDa billedhuggeren Thorvaldsen ankom til København i 1841 var han simpelthen samtidens svar på en international rockstjerne. Han havde arbejdet i Rom i årtier og alle hans medbragte statuer var pakket ind i hø. Så da de blev pakket ud blev der spredte italienske plantefrø over København, og en veritabel romersk blomstereng voksede frem, der hvor Thorvaldsens museum ligger i dag.\nDatidens støste danske botaniker Johan Lange indsamlede et stort antal af de sydeuropæiske planter, og fik dem presset og tørret til blomsterark, så de kunne bevares for eftertiden. De kan nu opleves for første gang sammen med nye værker af flere danske og internationale samtidskunstnere. Og så er der lavet en hel blomstereng med alle de planter, der voksede frem i København i kølvandet på Thorvaldsen.\nUdstillingen laves i øvrigt som et led i arkitekturåret i København og er faktisk på stadsarkitektens anbefalingsliste.",
  "hasMedia": false,
  "mediaUrl": null,
  "mediaText": null,
  "reactions": [
    {
      "type": "like",
      "count": "13"
    },
    {
      "type": "heart",
      "count": "2"
    }
  ],
  "comments": [
    {
      "id": "255604827065311",
      "parentId": null,
      "authorName": "Knud Holt Nielsen",
      "authorId": "knud.hnielsen.3",
      "timeLabel": "Kommentar fra Knud Holt Nielsen for 5 dage siden",
      "text": "I må i øvrigt mægtig gerne lige dele udstillingen, så den kommer ud",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    }
  ]
}