{
  "authorName": "Knud Holt Nielsen",
  "authorId": "KnudHoltNielsen",
  "text": "Der er gået 10 år siden et flertal på Christiansborg vedtog den skolereform, der gav de danske skoleelever noget nær verdensrekord i lange skoledage. I dag ser vi resultaterne i endnu en international undersøgelse. Denne gang er det PIRLS, der måler elevernes læseevne. Resultaterne er helt entydige:\n1) Danske elever er blevet direkte dårligere til at læse og har ikke været så dårlige læsere siden man startede med at måle elevernes læseevne.\n2) Læselysten og den frivillige læsning i fritiden har været i frit fald i takt med forlængelsen af elevernes skoledage. Danske elevers læseglæde er faldet signifikant. Børn lægger sig ganske enkelt ikke længere på sofaen med en bog, når den meget lange skoledag omsider slutter, og Danmark er i dag et af de lande i undersøgelsen, som har allerfærrest elever, der rigtig godt kan lide at læse.\nDet nytter ikke noget, hvis Christiansborg bare stædigt fortsætter i det samme spor. Skolereformen skal skrottes, skoledagene skal være kortere igen, og det lokale selvstyre skal genindføres i kommunerne og på skolerne.",
  "hasMedia": false,
  "mediaUrl": null,
  "mediaText": null,
  "reactions": [
    {
      "type": "like",
      "count": "1"
    }
  ],
  "comments": [
    {
      "id": "266717962529308",
      "parentId": null,
      "authorName": "Lene Holt Gucci Nielsen",
      "authorId": "perleven",
      "timeLabel": "Kommentar fra Lene Holt Gucci Nielsen for 2 dage siden",
      "text": "Vi sagde det jo allesammen. Stakkels børn. Sikke nogle klamphugger skoleforlig.",
      "hasMedia": false,
      "mediaAltText": null,
      "mediaUrl": null,
      "reactions": {
        "totalCount": 0,
        "types": []
      }
    }
  ]
}