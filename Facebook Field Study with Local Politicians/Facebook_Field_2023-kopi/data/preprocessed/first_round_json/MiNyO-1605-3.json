{
  "authorName": "Mia Nyegaard",
  "authorId": "mianyegaard.KBH",
  "text": "Stort tillykke til Arbejdermuseet med Europarådets Museumspris\nDet er første gang, et dansk museum modtager Europarådets Museumspris.\nPrisen gives til museer, der særligt bidrager til forståelsen af europæisk kulturarv, som understøtter demokratisk medborgerskab, og som gør en særlig indsats for at gøre historien relevant i forhold til aktuelle samfundsmæssige udfordringer. Arbejdermuseet opfylder til fulde den beskrivelse.\nPublikum går igennem københavnernes arbejderboliger, mærker udviklingen og smager på kaffeerstatningen.\nBørnene prøver stylter og tøndebånd og finder ud af, at det stadig er godt legetøj.\nJeg var her selv for et par uger siden med kultur- og fritidsudvalget og fik et indblik i historien om arbejderne.\nArbejderne, som i den grad også er historien om København.\nDet er vigtigt. For traditionelt er historien skrevet af magteliten. Af kongen. Adelen.\nHer er den skrevet af dem, der levede på den anden side af magteliten: Det gør, at museet er relevant for samfundet, for historien og for fremtiden, og jeg kan varmt anbefale et besøg her på Arbejdermuseet.",
  "hasMedia": true,
  "mediaUrl": "https://www.facebook.com/photo/?fbid=650366353575852&set=a.262060202406471&__cft__[0]=AZW7t72cec6XV1Mam0MvQD4aCy9WgdphIUpu-mwzx3CzvrUdVKo3_b47FCRljTZ7vlU28ylSXQTKJSKQ-5fyR82NfMBM5CTDgucyoZxaJg-jVaywofFXMBgiZarPNPSYuyNfZ3pBpM5sWKqpJKbxadGf&__tn__=EH-R",
  "mediaText": "Kan være et billede af 2 personer",
  "reactions": [
    {
      "type": "like",
      "count": "16"
    }
  ],
  "comments": []
}